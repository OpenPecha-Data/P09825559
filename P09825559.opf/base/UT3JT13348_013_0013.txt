00$o00#H

 00#y༄༅། །རབ་འབྱམས་རྒྱལ་བ་ཀུན་གྱི་ཕྲིན་ལས་ཀྱི་རང་གཟུགས་དཔལ་༧རྒྱལ་དབང་ཀརྨ་པ་ཨོ་རྒྱན་ཕྲིན་རྡོ་རྗེ་གང་གི་ ཞབས་ཀྱི་པདྨོ་དྲི་མ་མེད་པའི་དྲུང་དུ།། 00$> མི་ཕྱེད་དད་པའི་སོར་བཅུའི་འདབ་མ་སྙིང་ཁར་ཟུམ་སྟེ་གསོལ་བ་འདེབས་སྙིང༌། རྣམ་པར་དགེ་བའི་དུས་ཀྱི་ཆར། སྟོབས་བཅུ་མངའ་བ་མཐའ་དག་གི་མཁྱེན་བརྩེ་ནུས་པའི་ཡོན་ཏན་ཕྱུར་བུས་གཏམས་པའི་༧མཚན་བཟང་གསེར་གྱི་ཟ་མ་ཏོག་གང་གཟི་བྱིན་མཆོག་ཏུ་འབར་བའི་འོད་སྣང་ནམ་མཁའི་ཁྱོན་ལས་བརྒལཅིང་ཕྱོགས་ལས་རྣམ་པར་རྒྱལ་བའི་སྐུ་གསུང་ཐུགས་གསང་བ་བསམ་གྱིས་མི་ཁྱབ་པའི་བཀོད་པ་ལྷུན་གྲུབ་རྒྱུན་མི་འཆད་པའི་འཕྲིན་ལས་ཀྱི་ཆ་ཤས་རེས་ཀྱང་ཕྱོགས་ཀྱི་ཐ་གྲུ་འཇལ་བའི་དགེ་མཚན་མངོན་པར་གསལ་བཞིན་བཞུགས་པ་ནི་བཀའ་དྲིན་མཆོག་ཏུ་ཆེ། སྐྱབས་འོག་པ་བདག་ནི་རིགས་རུས་ཆོ་འབྲང་སོགས་ཆེ་བའི་ལོ་རྒྱུས་པད་རྩ་ལས་ཕྲ་བའི་ཨ་ཁུ་འབྲོག་པ་སྤྲང་འཁྱམ་ཞིག་ལགས། རང་ལོ་བཅུ་དྲུག་ནས་རང་ཡུལ་ལས་གྱར་ཏཻ་འཕགས་ཡུལ་དུ་འབྱོར། ༧རྒྱལ་བ་འབྲི་གུང་པའི་ཆོས་སྒོར་ཞུགས་ནས་བཤད་གྲར་ལོ་དགུ་དང་ལོ་གསུམ་ཕྱོགས་གསུམ་གྱི་སྒྲུབ་པ་ཉམས་ལེན་བྱས་ཁུལ་གྱིས་བཀའ་བརྒྱུད་རིན་པོ་ཆེ་ལ་མི་ཕྱེད་པའི་དད་པ་ཐོབ། དཔལ་དྭགས་པོ་བཀའ་རྒྱུད་ཀྱི་བསྟན་པ་རིན་པོ་ཆེ་འདི་ཉིད་ནི་ངོ་བོ་གཅིག་ལ་རྡོག་པ་ཐ་དད་པ། ཕྲིན་ལས་ཀྱི་ཡན་ལག་དུ་མར་གྱེས་ནས་འབྲས་བུ་ཆོས་ཉིད་རྒྱ་མཚོར་རོ་གཅིག་ཏུ་གཞོལ་ཅིང་ལྟ་སྤྱོད་སྒོམ་གསུམ་དགོངས་པ་གཅིག་པ་དང་ལྷག་པར་སྒྲུབ་བརྒྱུད་ཀརྨ་ཀམ་ཚང་དང་ཕག་གྲུ་འབྲི་གུང་བཀའ་བརྒྱུད་གཉིས་ངེས་གསང་ཟབ་མོའི་འབྲེལ་བ་ཆེ་བའི་ཚུལ་ནི་དཔལ་༧རྒྱལ་དབང་དུས་གསུམ་མཁྱེན་པས་༧སྐྱོབ་པ་འཇིག་རྟེན་མགོན་པོ་དཔལ་མགོན་འཕགས་པ་ཀླུ་སྒྲུབ་ཀྱི་རྣམ་འཕྲུལ་དུ་ལུང་བསྟན། གང་གི་ཐུགས་ཡེ་ཤེས་རྣམ་པར་དག་པའི་གཟིགས་སྣང་དུ་འཇིག་རྟེན་མགོན་པོ་དང་ཉེ་གནས་གཉིས་ཐུབ་པ་གཙོ་འཁོར་དུ་གཟིགས༌།

༧རྒྱལ་དབང་༧ཀརྨ་པཀྵི་ དང་༧འབྲི་གུང་ཆོས་རྗེ་གཅུང་རྡོ་རྗེ་གྲགས་པའི་དུས་མགོན་པོ་མཆོག་ཟུང་དོན་བརྒྱུད་དམ་ཚིག་གཅིག་པའི་ངེས་གསང་ཡེ་ཤེས་ཀྱི་རོལ་པ་ བསམ་གྱིས་མི་ཁྱབ་པའི་ཆོ་འཕྲུལ་གྱི་མཛད་པ་བསྟན། ༧རྒྱལ་དབང་ཆོས་གྲགས་རྒྱ་མཚོ་དང་༧རྒྱལ་དབང་ཀུན་དགའ་རིན་ཆེན་གྱི་ དུས་མགོན་པོ་མཆོག་ཟུང་ཐུགས་ཀྱི་ཡེ་ཤེས་སྣང་བ་ཟུང་དུ་འཇུག་པས་བཀའ་བརྒྱུད་ཀྱི་བསྟན་པ་རིན་པོ་ཆེ་དར་ཞིང་རྒྱས་པར་མཛད་པའི་རྣམ་ཐར་རྗེས་འཇུག་ལ་བཞག ༧རྒྱལ་དབང་མི་བསྐྱོད་རྡོ་རྗེས་དམ་ཆོས་དགོངས་པ་གཅིག་པའྀ་འཆད་ཉན་དང་དགོངས་འགྲེལ་མཛད་ ནས་དྭགས་པོ་བཀའ་བརྒྱུད་ཀྱི་གྲུབ་མཐའ་ཆེན་མོ་ཞེས་དོན་དང་མཐུན་པའི་མཚན་གསོལ། དེ་དང་དེས་མཚོན་གོང་མ་རིམ་བྱོན་གྱི་རྣམ་ཐར་དག་ལས་ཟབ་མོའི་དག་སྣང་ལ་མི་ཕྱེད་དད་པས་གསོལ་བ་འདེབས་སྙིང༌། དེ་ལྟར་དྭགས་པོ་བཀའ་བརྒྱུད་རིན་པོ་ཆེ་ནི་རྟོགས་པ་དོན་གྱི་བརྒྱུད་པ་དང་ཉམས་ལེན་བྱིན་རླབས་ཀྱི་བརྒྱུད་པ་གཅིག་ཏུ་སྦྲེལ་བས་བཀའ་བབས་བྱིན་རླབས་ཀྱི་ལོ་རྒྱུས་འབྲེལ་བ་ཆེ་བའི་རྣམ་ཐར་གྱི་ཟབ་གནད་ཆེ་བ་མ་ཟད། མགོན་པོ་གང་གི་སྐུ་གསུང་ཐུགས་ནི་རྒྱལ་བ་ཀུན་གྱི་གསང་བ་ཡོངས་སུ་རྫོགས་པས་དགོངས་པའི་ཀློང་ནས་རྡོ་རྗེའི་གསུང་གི་གཏེར་ཆེན་བརྡོལ་ཅིང་བདེན་ཚིག་གི་མཐུ་ཐོབ་པ་ནི་དེང་ཉིད་ལས་གཞན་མ་མཐོང་བས། བདག་ཅག་གི་རྩ་བའི་བླ་མ་འབྲི་གུང་༧སྐྱབས་མགོན་དཀོན་མཆོག་བསྟན་འཛིན་ཀུན་བཟང་ཕྲིན་ལས་ལྷུན་གྲུབ་དཔལ་བཟང་པོ་མཆོག་ལོ་འདིར་དགུང་སྐེག་ཁེལ་བས། བདག་སོགས་སློབ་འབངས་རྣམས་ནས་བརྟན་བཞུགས་ཞབས་བརྟན་ཞིག་བསྟར་འབུལ་ཞུ་འཆར་ལགས་ན། བསྟན་དང་འགྲོ་བའི་དོན་ལ་ཞབས་པད་རྗོ་རྗེའི་ཁམས་སུ་བརྟན་པའི་བདེན་ཚིག་གསོལ་འདེབས་རྡོ་རྗེའྀ་གསུང་རིན་པོ་ཆེ་ཞིག་གསོལ་བ་འདེབས་པ་ལགས་ན་དེ་བཞིན་དུ་ཐུགས་རྗེས་གཟིགས་པ་མཁྱེན། སླད་མའི་ཆར་ཡང་འཛམ་གླིང་བསྟན་འགྲོ་ཡོངས་ཀྱི་ཕན་བདེའི་བྱེད་པོར་༧གསང་གསུམ་མི་ཤིགས་རྡོ་རྗེའི་ངོ་བོར་བཞུགས་ནས།

རྣམ་གྲོལ་བདུད་རྩིའི་སྙིང་པོ་ཅན་གྱི་མཛད་པ་ཀུན་ཏུ་བཟང་པོའི་ཕྲིན་ལས་ཀྱི་དགེ་མཚན་མངོན་པར་གསལ་བ་མཁའ་ཁྱབ་ཏུ་འཆར་བའི་དགོངས་པ་སྐད་ཅིག་ཀྱང་མི་ལྷོད་པ་དང༌། བདག་ཀྱང་བྱང་ཆུབ་སྙིང་པོའི་བར་དུ་ཐུགསརྗེའི་གཟིགས་པ་ནས་མི་འདོར་བ་གོང་དུ་གསོལ་བ་བཏབ་པའི་དོན་དེ་བཞིན་སྤྱི་བོར་སྩོལ་བ་མཁྱེན་མཁྱེན།། ཞེས་གསོལ་བ་འདེབས་རྟེན་མི་ཕྱེད་དད་པའི་ལྷ་གོས་དང་ཕྱག་བཅས་ཐེ་ཝན་ཐེ་པེ་མི་ལ་འོད་གསལ་རྡོ་རྗེའི་རྗོང་ཆོས་ཚོགས་ནས་བླ་མ་མགོན་པོ་རྗོ་རྗེ་ནས་ལོ་ ༢༠༠༠༦ ཟླ་༣་ ་ཚེས་༡ལ་་གུས་པས་ཕུལ།།1$0000240